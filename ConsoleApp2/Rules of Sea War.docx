	Před začátkem hry se hráči dohodnou na velikosti čtverce, způsobu značení jeho polí a počtu a tvaru lodí, 
které do plánku budou zakreslovat (pokud nemají připravený tiskopis). Cílem hry je nalézt a potopit všechny 
lodě soupeře jako první. 
	Hráč zakreslí svoje lodě (nesmí se dotýkat stranou, ale lze je i otočit). Protivník učiní totéž do své 
mřížky (pokud ji nemá, musí si ji nakreslit, nejlépe na čtverečkovaný papír). Začínající hráč ohlásí zvolený 
čtverec, kam namířil. Protivník odpoví “voda”, pokud ve své mřížce na této pozici nemá žádnou loď. V opačném 
případě hlásí “zásah”. Hráč si může tečkou označovat do zmenšené mřížky radaru místa, kam již mířil, aby si 
udržel přehled. Zásahy lze označovat křížkem. Pokud je zasažen poslední čtvereček lodě, je plavidlo potopeno 
a hráč musí kromě zásahu ohlásit protivníkovi také název lodi a skutečnost, že se celá potopila. Protivníkovo 
míření se zakresluje do velké mřížky s vlastními loděmi a jejich zásahy se značí přeškrtnutím políčka. Hráči 
se střídají, dokud jeden z nich nemá potopené všechny lodě.